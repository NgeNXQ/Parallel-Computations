З використанням пулу потоків побудувати алгоритм імітації багатоканальної системи масового обслуговування з обмеженою чергою, відтворюючи функціонування кожного каналу обслуговування в окремій підзадачі. Результатом виконання алгоритму є розраховані значення середньої довжини черги та ймовірності відмови. 40 балів.

З використанням багатопоточної технології організувати паралельне виконання прогонів імітаційної моделі СМО для отримання статистично значимої оцінки середньої довжини черги та ймовірності відмови. 20 балів.

Виводити результати імітаційного моделювання (стан моделі та чисельні значення вихідних змінних) в окремому потоці для динамічного відтворення імітації системи. 20 балів.

Побудувати теоретичні оцінки показників ефективності для одного з алгоритмів практичних завдань 2-5. 20 балів.

Об’єкти надходять на обслуговування в СМО через випадкові інтервали часу з заданим середнім значенням (розподілених, наприклад, за рівномірним законом розподілу).

Якщо є вільний канал обслуговування, то об’єкт займає його на час обслуговування.
В противному випадку, об’єкт намагається стати в чергу. Якщо місце в черзі є, то об’єкт займає його.
В противному випадку, об’єкт залишає СМО необслугованим (збільшується кількість відмов в обслуговуванні).
Після завершення обслуговування в каналі об’єкт вважається таким, що завершив обслуговування в СМО (збільшується кількість обслугованих об’єктів).

Моделювання здійснюють протягом заданого інтервалу часу (іншим способом є завершення за кількістю об’єктів, які завершили обслуговування). Час моделювання має бути достатньо великим, щоб обслуговування здійснилось для не менш як 1000 об’єктів.

За результатом імітації підраховують: ймовірність відмови, середня кількість об’єктів в черзі.
Виведення результатів (для того, щоб отримувати поточну інформацію про перебіг імітації) виконують в окремому потоці через задану часову затримку.
Для отримання статистично значимої оцінки середньої довжини черги та ймовірності відмови, їх значення оцінюють за кількома прогонами «моделі» (не менше 4)
